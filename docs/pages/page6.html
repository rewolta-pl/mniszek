
<div class="book-content">
	<p>
		<br />Słucham? Nie, nie zwątpienie kazało mi opuścić celę. <br />Nawet przeciwnie: sprawiła to uzyskana pewność. Pewność, że jest B&oacute;g. Jest B&oacute;g, z taką oczywistością jak to, że trzy i siedem to dziesięć. Z taką.<br />To ze świętego Augustyna. Ta arytmetyka.<br />Kojarzy pan?! <br />Naprawdę?<br />Niesamowite. I jak tu nie wierzyć w przeznaczenie. Spotkać w przedziale człowieka, kt&oacute;ry zna świętego Augustyna na tyle, by rozpoznać w tym matematycznym działaniu jego westchnienia do Boga! <br />Spotkanie jak Rogożyna z Myszkinem w wagonie trzeciej klasy kolei warszawsko-petersburskiej! Tylko kto z nas jest kim, prawda?...<br />Oj, przepraszam, tak popisuję się, gadam, bo namilczałem się ostatnio.</p>
	</div>