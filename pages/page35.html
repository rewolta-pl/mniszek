<div class="book-content"><p>
rozmawiałem z moim tatą, zacząłem płakać. A
przecież nie trzeba, nie trzeba.
Popatrzyłem na połówkę wyciśniętej
nonszalancko cytryny, leżącej obok płatów
łososia jak na jakiejś martwej naturze sprzed
wieków, i poszedłem do siebie, zostawiając
mniszka z jego kolacją.
Więc to tak miało się skończyć?! Taki cud miał
się zdarzyć? Lekarze dobierają coraz lepsze
środki, ojciec mniszka też uruchomił swoje
wpływy. Dwoją się i troją medycy, znajomi z
liceum zrzucają na amerykańskie specyfiki
prawie że szmuglowane z zagranicy, a mniszek o
cudzie? Co to za cud? To ma być upragniony
dowód?
Zanotowałem w moim dzienniku. Wyraźnie,
jednoznacznie: „Przestać się modlić za mniszka?
Czemu nie!”. Tym moim wyraźnym,
kaligraficznym prawie pismem, z którego byłem
tak dumny.
Po cóż się modlić, skoro to, co mniszek ma za
cud, jest zwykłym działaniem medycyny,
</p></div>