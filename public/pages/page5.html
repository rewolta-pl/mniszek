<div class="book-content">
<p>Tak, trafnie pan rozpoznał: jestem księdzem. <br />Że co, że ten pietyzm, z jakim sobie przyrządzam herbatę, przypomina liturgiczne gesty? <br />PKP Intercity serwuje Państwu bezpłatny poczęstunek &ndash; kawa, herbata, woda &ndash; i jesteśmy zdemaskowani. <br />No może: lata posługi robią swoje. Ministrant podchodzi i trzeba z ampułek nalać wina i dodać wody odrobinkę. Wymieszanie natury boskiej z ludzką. Misterium sporządzania mistycznego koktajlu.<br />A więc zdradzają mnie gesty. Bo chyba na twarzy to już mniej księżowski jestem? <br />No dobrze, jestem księdzem. Zakonnikiem nawet. Ale na wygnaniu, czy też w czyśćcu. Purgatorium. <br />Teraz pełno nas w pociągach, autobusach: zbiegli księża, złamani zakonnicy, wstrząśnięci, pierzchamy byle dalej, na p&oacute;łnoc, południe&hellip; <br />Wiem, każdy przekonany o swej wyjątkowości i niewinności.<br />Proszę się nie obawiać: nie pedofilskie afery, żaden seks, ani też żadne finansowe matactwa, nie, nie, nie to wygania mnie poza mury klasztoru.
</p>
</div>